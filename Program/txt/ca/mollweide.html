 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Projecció de Mollweide</h1>

<p>Aquesta projecció omple una el·lipse d'eixos en proporció 2:1. Això resol parcialment un problema comú a totes les projeccions cilíndriques (com ara la Plate Carrée, Mercator, Gall-Peters i d'altres), el fet que els pols no hi són representats en una única posició. El pol Nord en la projecció Plate Carrée correspon a tota la vora superior del mapa rectangular. En la projecció de Mercator és encara pitjor, els pols es representen a l'infinit. Això distorsiona enormement les regions polars, com l'Antàrtida. La projecció de Mollweide resol això i redueix la distorsió.</p>

<p>Si dibuixem algunes elLipses de Tissot, observem que la projecció de Mollweide és equivalent, és a dir, les àrees de les regions es preserven (i per tant totes les el·lipses de Tissot tenen la mateixa àrea). A més, la seva forma arrodonida ens recorda que la Terra és esfèrica, cosa que no és aparent en altres mapes rectangulars.</p>

<ul>
	<li> Com es representen paral·lels i meridians?</li>
	<li> Compara aquesta projecció amb la de Gall-Peters. Ambdues són projeccions equivalents (equiàrees). Quina creus que distorsiona menys la Terra?</li>
	<li> Hi ha cap punt a escala verdadera en aquest mapa?</li>
</ul>

</body>


</html> 

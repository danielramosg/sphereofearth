 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Projecció de Mercator</h1>

<p>Aquesta projecció va ser inventada per Gerardus Mercator el 1569, i és sens dubte la projecció més important de la història. La majoria de mapes comuns fan servir aquesta projecció.</p>

<p>La projecció de Mercator és una deformació vertical de la projecció Plate Carrée. Com que els paral·lels apareixien més llargs del que són en realitat, ara els meridians s'han allargat en la mateixa proporció, de manera que ara el mapa és tan estirat en vertical com en horitzontal a cada punt. Les regions i àrees apareixen molt distorsionades, però d'altra banda aconseguim una propietat fonamental: <i>les formes i els angles es preserven</i>.</p>

<p>Dibuixa algunes el·lipses de Tissot. Veuràs que totes elles són cercles, encara que de diferent mida. Això significa que la distorsió és igual en totes les direccions des de un mateix punt, però diferent d'un punt a un altre. Així, la forma i els angles es preserven, però no les distàncies. Una projecció que preserva els angles es diu <i>conforme</i>.</p>

<p>Una propietat clau per a la navegació és la següent: Imaginem que naveguem d'una ciutat a una altra a través de l'oceà. Podem dibuixar la línia recta que uneix aquestes dues ciutats sobre el mapa de Mercator. Aquesta línia es diu <i>loxodroma</i> o <i>línia de rumb</i> i forma un angle constant amb el meridians verticals, que apunten cap al nord. Donat que els angles es preserven, aquest és el verdader angle en que hem de mantenir el nostre rumb amb el nord, que podem obtenir amb una brúixola o amb l'estel Polar al nostre vaixell. Així, el mapa de Mercator permet trobar un camí entre dos punts de la Terra. Però compte, aquesta loxodroma és només un camí fàcil de seguir, però no el més curt.</p>

<ul>
	<li> Imagina que ets al segle XVI i vols navegar des de Càdis (sud d'Espanya) a Caracas (avui Venezuela) amb la teva caravel·la. Quina és la ruta més senzilla que pots seguir (loxodroma)?</li>

	<li> Imagina que voles avui dia des d'Atenes (Grècia) a Los Ángeles (Estats Units). Quina és la loxodroma que uneix aquestes dues ciutats? Si realment prens l'avió en ruta directa d'Atenes a Los Ángeles, veuràs que voles sobre una gran extensió de neu. És Groenlàndia. Per què?</li>

	<li> Comparem les àrees d'Àfrica i Groenlàndia. Quina és més gran, a primera vista? Pren una mida petita per a les el·lipses (p.ex. 12). Quantes el·lipses de Tissot pots posar sobre Groenlàndia? I sobre l'Àfrica? Recorda que les el·lipses de Tissot poden semblar diferents, però <i>representen discs iguals</i> sobre la Terra. (Resposta: L'Àfrica és 14 vegades més gran que Groenlàndia.)</li>

</ul>



</body>


</html> 

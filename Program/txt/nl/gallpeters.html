 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Gall-Peters projectie</h1>

<p>Als de Mercatorprojectie de vervormingen van de Plate-Carr√©e projectie probeert te corrigeren door de hoeken aan te passen, vervormt dit op zijn beurt weer de gebieden en oppervlaktes heel erg. Andere projecties, zoals die van Gall en Peters, kunnen gebruikt worden om oppervlaktes te behouden.</p>

<p>De kaart van Gall-Peters wordt ook wel een "derdewereldkaart" genoemd, omdat landen uit Afrika en Zuid-Amerika (en alle regio's die dicht bij de evenaar liggen) een dominante plaats krijgen. Als Afrika er groter uitziet dan Europa, dan komt dat omdat Afrika ook effectief groter <i>is</i> (oppervlaktes zijn correct). Vormen, daarentegen, worden niet bewaard; Afrika is
niet zo smal als het eruit ziet op deze kaart.</p>

<p> Teken enkele ellipsen van Tissot. Ze hebben allemaal dezelfde oppervlakte, wat ook de reden is waarom ze allemaal met een groen binnenste worden getekend. Dit betekent dat de verticale en horizontale vervormingen elkaar <i>compenseren</i>, op zo'n manier dat de ellipsen hun oppervlakte invariant houden. Zo'n projectie wordt <i>equivalent</i> genoemd.</p>

<ul>
	<li> Welk continent is groter, Noord-Amerika of Afrika? Beantwoord deze vraag door naar de Gall-Peters projectie te kijken. Zou je hetzelfde zeggen als je naar de Mercatorprojectie kijkt? (Antwoord: Noord-Amerika is ongeveer 24,709,000 km<sup>2</sup> groot, en Afrika ongeveer 30,221,532 km<sup>2</sup>.) </li>

	<li> Vind de punten op de kaart die op werkelijke schaal worden weergegeven (dus die waar de ellips van Tissot een eenheidscirkel is). Je zal zien dat de kaart in drie stroken wordt verdeeld: een centrale strook waar de uitrekking verticaal gebeurt (de continenten zijn smal) en twee stroken daaromheen, waar de uitrekking horizontaal gebeurt (de continenten worden platgedrukt).</li>

</ul>

</body>


</html> 

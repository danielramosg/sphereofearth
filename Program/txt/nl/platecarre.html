 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Plate-Carr&eacute;e projectie</h1>

<p>Dit is misschien wel de meest eenvoudige projectie. Hier hoeven we enkel de lengte- en breedtegraad als x- en y-co&ouml;rdinaten van het vlak te beschouwen. Daardoor vormen de breedtelijnen en meridianen een gelijkmatig verdeeld vierkant rooster. Hoe realistisch is deze voorstelling?</p>

<p>Als je op de kaart klikt verschijnen er kleine ellipsen (ellipsen van Tissot genaamd). Deze ellipsen <i>representeren</i> kleine cirkels, maar zijn over het algemeen niet cirkelvormig door de vervorming van de kaart.</p>

<p>Teken enkele ellipsen van Tissot langs de evenaar en je zal zien dat ze cirkelvormig en groen zijn. Dit betekent dat een punt op de evenaar <i>niet</i> vervormd is, de kaart is getrouw op deze punten, en men zegt dat deze punten op <i> werkelijke schaal</i> zijn.</p>

<p>Teken nu enkele ellipsen verder weg van de evenaar en dichter bij de noord- of zuidpool. Je zal zien dat de ellipsen breder zijn, maar wel dezelfde hoogte hebben. Dit betekent dat de kaart de realiteit vervormt, maar enkel in de horizontale richting. Hoe verder we van de evenaar weggaan, des te groter deze vervorming.</p>

<ul>
	<li> Elk vierkant in het rooster verbeeldt 10º op aarde. Maar zijn de roosters op het aardoppervlak zelf ook vierkant? Bekijk eens een hokje van zo'n rooster op een wereldbol, &eacute;&eacute;n dichtbij de evenaar en &eacute;n dichtbij de noordpool. Hebben ze even lange zijden? Hoe lang is een stuk breedtelijn van 10º aan de evenaar? En op 70º noorderbreedte? </li>
<!--the expected answer is just "Much less in the 70ºN parallel than in the equator", not the precise answer "About 40,000 km * 10/360 = 1,111km in the equator and 1,111 km * cos(70º) = 380 km at 70ºN-->

	<li> Hoe zien de ellipsen van Tissot eruit aan de polen? Waar zijn de twee polen op de kaart?
</ul>


</body>


</html> 

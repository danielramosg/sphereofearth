 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Mercatorprojectie</h1>

<p>Deze projectie werd door Gerardus Mercator in 1569 uitgevonden, en is zonder twijfel de belangrijkste kaartprojectie uit de geschiedenis. De meeste gewone kaarten gebruiken deze projectie. </p>

<p>De Mercatorprojectie is een verticale vervorming van de Plate-Carrée projectie. Omdat de breedtecirkels langer leken dan ze eigenlijk zijn, worden de meridianen evenveel uitgerokken. Zo is de kaart in elk punt zowel horizontaal als verticaal evenveel uitgerokken. De gebieden en oppervlaktes worden erg vervormd, maar langs de andere kant bereiken we hier een belangrijke eigenschap: <i>vormen en hoeken worden behouden</i>.</p>

<p>Teken enkele ellipsen van Tissot. Je zal zien dat het allemaal cirkels zijn, maar van verschillende grootte. Dit betekent dat de vervorming in een punt gelijk is in alle richtingen, maar verschillend van punt tot punt. Dus vormen en hoeken worden behouden, maar afstanden niet. Een kaart die aan deze eigenschap voldoet wordt <i>conform</i> genoemd.</p>

<p>Een sleutelkenmerk voor navigatie is het volgende. Beeld je in dat je over een oceaan van &eacute;&eacute;n stad naar een andere wil varen. Je kan op de Mercatorkaart een rechte lijn tekenen die deze steden verbindt. Deze lijn wordt de <i>loxodroom</i> genoemd, en ze houdt een constante hoek met de verticale meridianen, noordwaarts gericht. Omdat hoeken bewaard blijven is dit ook de werkelijke hoek met het Noorden die je steeds moet behouden. Het Noorden zelf kan je aan boord vinden met je kompas of met de Poolster. De Mercatorkaart laat dus toe om een pad te vinden tussen twee punten op de aardbol. Let wel op: deze loxodroom is wel gemakkelijk om te volgen, maar is niet het kortste pad!</p>

<ul>
	<li> Beeld je in dat je in de 16de eeuw leeft en van Cádiz (Zuid-Spanje) naar Caracas (vandaag in Venezuela) wil varen in je karveel.
Welke route (loxodroom) is het gemakkelijkst te volgen? </li>

	<li> Beeld je in dat je in het heden van Athene (Griekenland) naar Los Angeles (VS) wil vliegen. Wat is de loxodroom die deze twee steden verbindt? Als je echt een vliegtuig met een directe route van Athene naar Los Angeles zou nemen, zou je zien dat je over een groot sneeuwgebied vliegt. Dat is Groenland. Waarom? </i>

	<li> Laten we de oppervlaktes van Groenland en Afrika vergelijken. Welke is op het eerste zicht groter? Kies een kleine grootte voor de ellipsen (bv. 12). Hoeveel kan je er over Groenland leggen? En hoeveel over Afrika? Herinner je dat de ellipsen van Tissot er misschien verschillend uitzien, maar dat ze <i>gelijke schijven voorstellen</i> op aarde. (Antwoord: Afrika is 14 keer zo graat als Groenland.) </ul>



</body>


</html> 

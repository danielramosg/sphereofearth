 <!DOCTYPE html>
<html>
<head>
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="txt/common/tabstyle.css">
</head>

<body>

<h1>Azimutale equidistante projectie</h1>

<p>Kaarten moeten niet noodzakelijk rechthoekig zijn. Dit is een cirkelvormige kaart waarop we ons in het midden van de wereld bevinden (maar je kan even goed elk ander punt op aarde kiezen). Nadat we onze centrale locatie hebben vastgelegd, tekenen we punten die even ver van ons liggen op concentrische cirkels rond het centrum, waarbij de straal van elke cirkel juist de afstand van die punten tot het centrum is. Bijgevolg wordt de afstand tot onze locatie van elk punt op aarde correct weergegeven op deze kaart (maar enkel afstanden tot ons centraal punt!). De hoek tussen enerzijds de straal die onze locatie en het punt van bestemming verbindt en anderzijds het noorden van de kaart (de verticale richting) is ook correct.</p> 

<p>Dit zou een heel nuttige kaart zijn voor op de luchthaven, omdat je zo een goed beeld krijgt van hoe lang je reis zal duren, en over welke landen je gaat vliegen. Je kan ook direct zien hoe ver verschillende steden van jou verwijderd zijn. </p>

<p>Hoe ver is deze constructie nu van de realiteit verwijderd? De ellipsen van Tissot beantwoorden deze vraag. Je ziet dat het centrum van de kaart het enige punt is dat op werkelijke schaal is. Het is duidelijk dat de vervorming rotationele symmetrie vertoont, en alle ellipsen hebben dezelfde kleine as. Deze kleine as loopt langs dezelfde richting als de lijn die het centrum en het bestemmingspunt verbindt, omdat die per constructie niet wordt vervormd.</p>

<ul>
	<li> Kies enkele steden die ver uiteen liggen, bijvoorbeeld New York (VS), Kaapstad (Zuid-Afrika) en Tokio (Japan). Welke stad ligt het dichtst bij jou? </li>
	<li> Wat is de diameter van deze kaart? </li>
	<li> Hoeveel landen kan je bezoeken door minder dan 10,000 km af te leggen? En minder dan 20,000 km? </li>
	<li> Je antipode is het punt op aarde dat diametraal tegenover jou ligt. Waar vind je dit punt op de kaart? </li>
</ul>

</body>


</html> 
